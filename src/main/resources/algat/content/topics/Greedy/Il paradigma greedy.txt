# Introduzione

Greedy è un paradigma algoritmico applicato a problemi di ottimizzazione la cui soluzione richiede una sequenza di scelte.

La caratteristica fondamentale di tale paradigma è l'ottenimento di una soluzione globale tramite la scelta di
soluzioni ^localmente ottime^ ad ogni passo di tale sequenza. Da questo il termine *greedy*, traducibile come
*goloso*, ma anche *avido*. Può essere riassunto con il detto *meglio un uovo oggi che una gallina domani*.

## Il problema del resto

Il classico esempio utilizzato per illustrare un algoritmo greedy e alcune sue proprietà è quello del resto:

Un cassiere deve dare una certa somma di resto a un cliente. Ha a disposizione un elenco di monete possibili,
quante e quali monete dovrà dare al cliente per raggiungere la somma utilizzandone il minor numero possibile?

< interactive () [view/fxml/interactive/custom/greedycoin/OptimalGreedyCoin.fxml] >

## Il criterio di appetibilità

Il problema del resto ci permette di notare una caratteristica degli algoritmi greedy,
vediamo infatti che la lista di monete possibili è ordinata in ordine decrescente.

Questo perchè è molto comune negli algoritmi greedy un ordinamento in base ad un ^criterio di appetibilità^
a seguito del quale è possibile costruire la soluzione in maniera incrementale attraverso l'aggiunta dell'elemento più
appetibile possibile passo dopo passo.

E' proprio il caso del nostro esempio, dove l'appetibilità di una moneta è tanto maggiore tanto più sarà alto il suo
valore, poichè si assume che un valore più alto permetta di raggiungere il valore target più velocemente, con l'utilizzo di meno monete.
Questa è un'euristica intuitivamente ragionevole, che porta una seria di vantaggi, ma che ha anche grandi limiti (che saranno affrontati nella prossima lezione).


## Vantaggi

#### Semplicità

Gli algoritmi greedy risultano spesso intuitivi ed eleganti. Basta comprendere il criterio di scelta locale

#### Efficienza
L'approccio greedy permette di non esplorare l'intero spazio delle soluzioni di un problema.
Questo rende tali algoritmi in genere più efficienti, oltre ad essere una buona euristica per la risoluzione di
problemi complessi dove l'esplorazione dell'intero spazio delle soluzioni non è pratica, o addirittura impossibile.

##

Si invita lo studente ad applicare lo stesso algoritmo a valori differenti, verificando l'ottimalità della soluzione:

< interactive () [view/fxml/interactive/custom/greedycoin/CustomGreedyCoin.fxml] >
